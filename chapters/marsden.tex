\chapter{Mappa momento}
In questo capitolo si esplorerà la \emph{mappa momento}, concetto che fornisce molti utili strumenti alla meccanica simplettica. Esso è strettamente legato a gruppi e algebre di Lie. Per prima cosa si passeranno quindi in rassegna questi concetti. Successivamente si vedrà l'applicazione della mappa momento all'analisi di sistemi con vincoli non olonomi, a una generalizzazione del teorema di Noether e al moto del corpo rigido.

\section{Gruppi e algebre di Lie}
Un gruppo di Lie è sostanzialmente \textquotedblleft un gruppo che è anche una varietà\textquotedblright, con opportune richieste sulle applicazioni di gruppo.
\begin{definition}
  Si dice \dfn{gruppo di Lie} una varietà $G$ con due applicazioni differenziabili $\cdot: G \times G \to G$ e ${}^{-1}: G\to G$, dette rispettivamente \dfn{moltiplicazione} e \dfn{inversione}, e un punto $e \in G$ detto \dfn{identità}, tali che:
  \begin{enumerate}
    \item $\cdot $ sia \dfn{associativa}: per ogni $g,f,h \in G$ vale $g\cdot (f\cdot h) = (g\cdot f) \cdot h$.
    \item $e$ sia l'identità destra e sinistra: per ogni $g \in G$ vale $g \cdot e = e \cdot g = g$.
    \item per ogni $g \in G$, $g^{-1}$ sia l'\dfn{inverso} di $g$: $g \cdot g^{-1} = g^{-1}\cdot g = e$.
  \end{enumerate}
\end{definition}

I gruppi consentono di modellizzare matematicamente le \emph{simmetrie} di una varietà, tramite il concetto di azione.
\begin{definition}
  Sia $X$ una varietà e sia $G$ un gruppo di Lie. Si dice \dfn{azione sinistra} di $G$ su $X$ un'applicazione differenziabile $a:(g,x) \in G \times X \mapsto g \cdot x \in X$ tale che:
  \begin{enumerate}
    \item l'azione di $e$ sia la mappa identità: $e \cdot x = x$ per ogni $x \in X$.
    \item azione e moltiplicazione siano associative fra loro: $(g \cdot h) \cdot x = g\cdot (h\cdot x)$ per ogni $g,h \in G$ e $x \in X$.
  \end{enumerate}
Se esiste una tale mappa, si dice che $X$ ha \dfn{simmetria continua} sotto $G$. 
\end{definition}
\begin{remark}
  Il nome di simmetria è dovuto al fatto che per definizione la mappa di azione è \emph{interna} a $X$: l'azione di $G$ non \textquotedblleft genera\textquotedblright nuovi punti di $X$, l'insieme resta lo stesso.
\end{remark}
\begin{remark}
  Le azioni di un gruppo di Lie $G$, $\Phi_g: x \mapsto g\cdot x$ con $g \in G$, sono diffeomorfismi per definizione.
\end{remark}

Dato che un gruppo di Lie è esso stesso una varietà, un gruppo può agire su se stesso.
\begin{definition}
  Sia $G$ un gruppo di Lie. Si dice \dfn{azione diretta} di $G$ su se stesso l'applicazione data da $g \underset{\text{az}}{\cdot} h = g \underset{\text{molt}}{\cdot} h$ per ogni $g,h \in X$, dove $\underset{\text{az}}{\cdot}$ indica l'azione sinistra di $G$ come gruppo su $G$ come varietà e $\underset{\text{molt}}{\cdot}$ indica la moltiplicazione interna a $G$ come gruppo.
\end{definition}
\begin{definition}
  Sia $G$ un gruppo di Lie, si dice \dfn{azione aggiunta} di $G$ su se stesso l'applicazione data da $g \cdot h = \Phi_g(h) = g \cdot h \cdot g^{-1}$.
\end{definition}
\begin{remark} \label{rem:adjIdentity}
  L'azione aggiunta $\Phi_g$ di un elemento $g$ di un gruppo di Lie $G$ manda l'identità in se stessa, siccome \begin{equation*}
  \Phi_g e = g\cdot e\cdot g^{-1} = g\cdot g^{-1} = e
  \end{equation*} 
\end{remark}

Siccome un gruppo di Lie è anche una varietà, su di esso sono definiti spazi tangenti e derivate. In particolare, se $\Phi_g$ è l'azione aggiunta di $g \in G$, per l'\autoref{rem:adjIdentity} si ha che $D_e \Phi_g: T_e G \to T_e G$. Quindi esiste un'azione naturale di $G$ sul suo spazio tangente nell'identità.
\begin{definition}
  Si dice \dfn{azione aggiunta} di un gruppo di Lie $G$ sul suo spazio tangente nell'identità $T_e G$ la derivata dell'azione aggiunta di $G$ su se stesso $\mathrm{Ad}_g = D_e \Phi_g$, per ciascun $g \in G$. 
\end{definition}

Proprio lo spazio tangente nell'identità consente di associare a ogni gruppo di Lie un'algebra di Lie, tramite l'algebra di Lie dei campi vettoriali che è definita su ogni varietà. A ogni elemento $\gamma$ dello spazio tangente a $G$ nell'identità si può infatti associare un campo vettoriale su tutto $G$, sfruttando l'azione di $G$ per fare il push-forward di $\gamma$ su tutti gli spazi tangenti.
\begin{definition}
  Siano $G$ un gruppo di Lie, $e \in G$ la sua identità e $\gamma \in T_e G$. Si dice \dfn{campo associato} a $\gamma$ il campo vettoriale $V_\gamma$ su $G$, dato per ogni $g \in G$ da \begin{equation*}
  \big(V_\gamma\big)_g = \big(D_e \Phi_g\big) (\gamma)
  \end{equation*} 
  dove $\Phi_g$ è l'azione diretta di $G$ su se stesso.
\end{definition}
\begin{remark}
  Questo campo vettoriale può essere visto come il campo degli spostamenti infinitesimi di ciascun elemento di $G$, se essi vengono ottenuti come $g=\Phi_g(e)$ e l'identità viene spostata infinitesimamente in modo dato da $\gamma$.
\end{remark}
\begin{definition}
  Siano $G$ un gruppo di Lie, $e \in G$ la sua identità e $\gamma, \delta \in T_e G$. Si dice \dfn{parentesi di Lie} dei due vettori tangenti $\gamma$ e $\delta$ il vettore \begin{equation*}
  [\gamma,\delta] = [V_{\gamma}, V_{\delta}]_e
  \end{equation*} 
  dove la parentesi al secondo membro è la parentesi di Lie di campi vettoriali su $X$.
\end{definition}
\begin{remark}
  Per le matrici, la parentesi di Lie corrisponde all'effettuare una rotazione infinitesima $\gamma$ seguita da $\delta$, per poi invertire $\delta$ e poi $\gamma$. Questo non è altro che il commutatore.
\end{remark}
\begin{definition}
  Sia $G$ un gruppo di Lie e $e$ la sua identità, si dice \dfn{algebra di Lie} $\mathfrak{g}$ di $G$ l'algebra di Lie $\big(T_e G, [\cdot ,\cdot ]\big)$.
\end{definition}
\begin{remark}
  Spesso verrà usato il simbolo $\mathfrak{g}$ anche per indicare $T_e G$.
\end{remark}
\begin{theorem}
  L'algebra di Lie $\mathfrak{g}$ di un gruppo di Lie è sempre a dimensione finita.
\end{theorem}

Grazie allo stretto legame fra le definizioni delle parentesi di Lie nei due casi, le algebre dei vettori tangenti nell'identità e dei campi vettoriali sono in realtà omomorfe.

\begin{definition} \label{def:infmAction}
  Sia $G$ un gruppo di Lie e sia $X$ una varietà di cui $G$ fornisce una simmetria continua. Si dice \dfn{azione infinitesima} di $G$ su $X$ la seguente mappa $\phi: \mathfrak{g} \to \mathrm{Vec}\, X$. Per ogni $[\gamma] \in T_e G$, si scelga un rappresentante della classe di equivalenza $\gamma:\R\to G$ con $\gamma(0) = e$. L'azione infinitesima associa a $[\gamma]$ un campo vettoriale su $X$ dato dalle classi di equivalenza dei cammini su $X$
  \begin{equation*}
  \big(\phi_{\gamma}\big)_x = \gamma(t) \cdot x
  \end{equation*}
  Se esiste una tale mappa, si dice che $X$ ha una \dfn{simmetria infinitesima} data da $G$.
\end{definition}
\begin{theorem}
  La mappa $\phi: \mathfrak{g} \to \mathrm{Vec}\, X$ definita nella \autoref{def:infmAction}, è un omomorfismo tra $\mathfrak{g}$ e l'algebra dei campi vettoriali su $X$.
\end{theorem}
\begin{definition}
  La mappa $\big(t, [\gamma]\big) \in \R \times  \mathfrak{g} \mapsto g \in G$ che costituisce il cammino $\gamma$ nella \autoref{def:infmAction} è detta \dfn{mappa esponenziale}, e si denota $\exp(t \gamma)$, se vale $\exp\big((t+s) \gamma\big) = \exp(t \gamma) \cdot  \exp (s \gamma)$ per ogni $t,s \in \R$.
\end{definition}
\begin{remark}
  Questa nomenclatura generalizza il caso in cui $G$ sia un gruppo di Lie composto da matrici.
\end{remark}

Un gruppo di Lie $G$ con opportune proprietà può essere usato per rimuovere informazioni ridondanti dai punti di una varietà $X$, sfruttando la simmetria a cui esso è associato.
\begin{definition}
  Sia $X$ una varietà e $G$ un gruppo di Lie. Si dice che l'azione di $G$ su $X$ è \dfn{libera} se nessuna azione di un elemento $g \in G$ diverso dall'identità ha punti fissi.
\end{definition}
\begin{definition}
  Siano $G$ un gruppo di Lie e $X$ una varietà. Si dice \dfn{orbita} di $x \in X$ l'insieme $Gx = \{g\cdot x\mid g \in G\}$. Si dice \dfn{fetta} dell'azione di $G$ in $p \in Gx$ l'insieme $S_{\epsilon}(p) = \phi^{-1}\big(\phi(Gx)^{\perp} \cap B_{\epsilon}(0)\big)$ dove $(U,\phi)$ è una carta su $X$ e $\phi(Gx)^{\perp}$ è il complemento ortogonale dell'immagine di $Gx$ attraverso la carta.
\end{definition}
\begin{theorem}
  Sia $X$ una varietà e $G$ un gruppo di Lie compatto che agisce liberamente su $X$. Allora l'insieme quoziente $X/G$ definito dalla relazione di equivalenza $x \sim g \cdot x$, con $x \in X$ e $g \in G$, ha una struttura naturale di varietà differenziabile, tale che l'applicazione $\pi:X \to X /G$ che manda un punto nella sua classe di equivalenza sia differenziabile. Le carte sono le carte $(U/G,\phi)$ dove $U = G\big(S_{\epsilon}(p)\big)$ con $p \in X$ e $\phi$ è una carta su $S_{\epsilon}(p)$, che è una sottovarietà di $X$.
\end{theorem}

\section{Mappa momento}
Per una varietà generica, il fatto che l'azione di un gruppo sia interna è sufficiente a garantirne la simmetria rispetto al gruppo. Per una varietà simplettica, è invece necessario imporre che nemmeno la forma simplettica venga modificata.
\begin{definition}
  Siano $G$ un gruppo di Lie e $(X, \omega)$ una varietà simplettica. Si dice che $G$ \dfn{agisce simpletticamente} su $X$ se ogni azione $\Phi_g:X\to X$, con $g \in G$, è una trasformazione canonica.
\end{definition}

La conservazione della struttura simplettica non è però sufficiente a caratterizzare una varietà simplettica su cui è definita un'hamiltoniana come simmetrica rispetto a un gruppo: anche l'hamiltoniana deve conservarsi nell'azione del gruppo. Fra i gruppi che agiscono simpletticamente, tale richiesta è soddisfatta da una sottocategoria dei gruppi la cui azione è il flusso di una qualche altra hamiltoniana. L'esistenza di questa hamiltoniana dipende dall'esistenza di una \emph{mappa momento}.
\begin{definition}
  Siano $(X,\omega)$ una varietà simplettica e $G$ un gruppo di Lie che vi agisce simpletticamente. Un'applicazione $\mu: X\to \mathfrak{g}^*$ denotata con $x \mapsto \mu_x$ si dice \dfn{mappa momento} dell'azione se per ogni $x \in X$, per ogni $\xi \in T_x X$ vale
  \begin{equation*}
  \omega\big((\phi_{\gamma})_x, \xi\big) = \dd_x [\mu_x(\gamma)](\xi)
  \end{equation*} 
  per ogni $\gamma \in \mathfrak{g}$.
\end{definition}
\begin{remark}
  Questa richiesta equivale al chiedere che l'azione infinitesima di ciascun $\gamma$ sia il campo vettoriale di un'hamiltoniana, data da $x \mapsto H^{\gamma}(x) = \mu_x(\gamma)$.
\end{remark}

Per un dato gruppo di Lie esistono più mappe momento, ma ne esiste solo una con significato fisico: quella per cui $G$ agisce su $\mathfrak{g}^*$ in maniera compatibile con la sua azione su $X$, cioè le due operazioni formano un diagramma commutativo con la mappa momento stessa. È innanzitutto necessario definire come $G$ agisce su $\mathfrak{g}^*$.
\begin{definition}
  Siano $G$ un gruppo di Lie e $\mathfrak{g}$ la sua algebra associata. Si dice \dfn{azione coaggiunta} di $g \in G$ su $\mathfrak{g}^*$ l'applicazione $\mathrm{Ad}_g^*$ che manda $\alpha \in \mathfrak{g}^*$ in $\mathrm{Ad}^*_g(\alpha) \in \mathfrak{g}^*$ definito da
  \begin{equation*}
  \big[\mathrm{Ad}^*_g(\alpha)\big](\gamma) = \alpha(\mathrm{Ad}_{g^{-1}}\gamma)
  \end{equation*}
  per ogni $\gamma \in \mathfrak{g}$, dove $\mathrm{Ad}$ indica l'azione aggiunta di $G$ su $\mathfrak{g}$.
\end{definition}
\begin{definition}
  Siano $(X, \omega)$ una varietà simplettica e $G$ un gruppo di Lie che vi agisce simpletticamente secondo le mappe $\Phi_g$, con $g \in G$. L'azione di $G$ si dice \dfn{hamiltoniana} se esiste una mappa momento $\mu: X \to \mathfrak{g}^*$ tale che per ogni $g \in G$, per ogni $x \in X$ valga
  \begin{equation*}
  \mu\big(\Phi_g(x)\big) = \mathrm{Ad}_g^*\, \big(\mu(x)\big)
  \end{equation*} 
\end{definition}

I gruppi con azione hamiltoniana consentono di generalizzare il teorema di Noether.

\begin{theorem}
  Siano $(X,\omega)$ una varietà simplettica e $G$ un gruppo di Lie con azione hamiltoniana su di essa. Sia $\mu: X\to \mathfrak{g}^*$ la mappa momento. Sia $H: X\to \R$ una funzione hamiltoniana conservata dall'azione di $G$. Allora $\mu$ è conservata dal flusso di $H$.
\end{theorem}

Il teorema di Noether in senso stretto può essere formulato geometricamente come un caso particolare dell'origine di flussi hamiltoniani.
\begin{theorem}
  Sia $Q$ una varietà e sia $G$ un gruppo di Lie che ne fornisce una simmetria continua. Allora l'azione di $G$ sul fibrato cotangente $T^*Q$ è hamiltoniana rispetto alla forma canonica.
\end{theorem}